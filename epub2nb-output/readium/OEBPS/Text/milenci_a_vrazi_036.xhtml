<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>milenci_a_vrazi-30</title>
  <link href="../Styles/milenci_a__idstyles.css" rel="stylesheet" type="text/css"/>
</head>

<body id="milenci_a_vrazi" xml:lang="cs-CZ">
  <div>
    <p class="MLP-UROVEN2-PARAL" id="toc_marker-7-1"><a id="x.12588"></a>Neztrácíme užitek pohrom?…</p>

    <p class="MLP-text-bez1radku--I">Až to už nebude k&nbsp;dívání, naštvou se posléze strašně červení lidé z&nbsp;vnitrozemí Asie, Afriky a&nbsp;Jižní Ameriky, co se v&nbsp;životě nenajedli, a&nbsp;vtrhnou</p>

    <p class="MLP-text"><span class="MLP-znak-kurziva-11b">STOP! Je přece civilizace, a&nbsp;je přece pokrok, a&nbsp;je přece technika, a&nbsp;je přece</span></p>

    <p class="MLP-text"><span class="MLP-znak-kurziva-11b">A&nbsp;je přece bomba, checheche Ne hnedka vodíková, té se bojíme více než vyhlédnuté oběti Ale třeba jen taková malá bombička na malé lokální válčičky, taková ta hračka s&nbsp;třemi tisíci ocelových kuliček svrhovaná zatím zkusmo z&nbsp;letadel B-52 a&nbsp;B-57 (ostatní značky zatím v&nbsp;pohotovosti v&nbsp;hangárech)</span></p>

    <p class="MLP-text"><span class="MLP-znak-kurziva-11b">Nejrychleji letí pokrok v&nbsp;technice vpravování kovu do těla</span></p>

    <p class="MLP-text"><span class="MLP-znak-kurziva-11b">A&nbsp;s&nbsp;tím teprve se sveze případně i&nbsp;něco dalšího Víc kovu do více těl A&nbsp;až z&nbsp;odpadu těchhle nápadů se eventuálně vyprojektuje nějakej ten tryskáč pro tři sta pasažérů přes Atlantik nebo do Vladivostoku za dvě hodiny (výkonnější a&nbsp;rychlejší bitevní varianty ovšem dávno létají) Rychleji ten kov do těla A&nbsp;při chystání přezabití (v&nbsp;době psaní rukopisu je tato hodnota zvaná „overkill“ asi 8, což znamená, že jsou k&nbsp;dispozici prostředky na osminásobné zabití každého člověka; overkill se ovšem zvyšuje každým dnem) se bokem může využít těch staromódních, protože málo zabíjejících atomovek k&nbsp;odslaňování mořské vody pro ty chudáky v&nbsp;pouštích, rychleji více kovu do více těl a&nbsp;s&nbsp;tím se sveze i&nbsp;tadlecta civilizace, protože se těm chudákům postaví WC s&nbsp;růžovými kuličkami dezodorantu, aby nám míň smrděly jejich chcanky, když tam zavítáme, a&nbsp;síť inseminačních stanic pro dobytek, aby klesla cena jejich masa a&nbsp;kůží, a&nbsp;zas antikoncepčních poraden pro lidi, aby jich tak nebezpečně nepřibývalo, neboť toto je doba vrcholného rozkvětu věd a&nbsp;umění, checheche, a&nbsp;protože to už není k&nbsp;dívání, naštvou se posléze strašně červení lidi z&nbsp;vnitrozemí, co se v&nbsp;životě nenajedli, a&nbsp;vtrhnou</span></p>

    <p class="MLP-text"><span class="MLP-znak-kurziva-11b">STOP! Svět přece spěje k&nbsp;dorozumění, míru a&nbsp;lásce</span></p>

    <p class="MLP-text"><span class="MLP-znak-kurziva-11b">Vpravováním kovu do těla Což se bolest a&nbsp;rozkoš nevyjadřuje stejně? Jako když muž milostně dobývá ženu Víc kovu do těla Což vpravit něco tvrdého do těla není vyvrcholením lásky? Checheche Zatím vždy zvítězili hladoví nad sytými Proč by tomu mělo být ausgerechnet teďka opačně? Checheche</span></p>
  </div>
</body>
</html>