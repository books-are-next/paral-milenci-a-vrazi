---
title: Dobyvatelé
contentType: prose
---

  

Ostře červené a ostře vybroušené nehty netrpělivě ťukají do skla náramkových hodinek, přesně 2000 Broňa Berková vstala z červeného křesla, chladným pohledem přelétla naposledy dívčí svobodárnu ve druhém patře a s kufříkem v ruce sbíhala ze schodů, posměšný pohled na bílé dveře v prvním patře, za nimiž zněl opilý zpěv, a již rychle kráčela béžovým pouštním prachem k autobusové zastávce na rohu Jateční ulice. „Až na konec –“ řekla řidiči.
