<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>milenci_a_vrazi-19</title>
  <link href="../Styles/milenci_a__idstyles.css" rel="stylesheet" type="text/css"/>
</head>

<body id="milenci_a_vrazi" xml:lang="cs-CZ">
  <div>
    <p class="MLP-UROVEN2-PARAL" id="toc_marker-3-17"><a id="x.12524"></a>Obležení</p>

    <p class="MLP-text-bez1radku">Zita parkovala ve svém voze na rohu Jateční ulice a&nbsp;jakmile za kapkami na předním skle spatřila Borkovu siluetu, zavřela oči štěstím a&nbsp;sáhla po startéru.</p>

    <p class="MLP-text">Borek mi nemohl odmítnout: zatelefonovala jsem mu, že čekám a&nbsp;zavěsila. Přichází s&nbsp;rukama v&nbsp;kapsách a&nbsp;s&nbsp;hlavou schýlenou. Před deštěm? Nebo jako přichází vězeň k&nbsp;autu, jež ho bude eskortovat k&nbsp;výslechu? To je teď jedno. Teď už jedeme. Můj chlapec sedí vedle mne a&nbsp;kdykoliv ho mohu vidět v&nbsp;zrcátku.</p>

    <p class="MLP-text">Rozhodli jsme se, že nebudeme topit a&nbsp;lezeme přímo do postele. Máme už málo času. Skoro už nemluvíme. Milujeme se, jako bychom se navzájem trestali. Dál to už nejde. Oblékáme se pod peřinou a&nbsp;spěcháme k&nbsp;mokrému autu. Stále prší. Vezu Borka až na roh naší ulice a&nbsp;nechávám ho vystoupit. Dívám se na jeho záda&nbsp;– Borek se náhle otáčí, běží ke mně zpět a&nbsp;zoufale mě líbá. Pak znovu jeho záda. Vzdaluje se v&nbsp;dešti naší ulicí. S&nbsp;děsnou jasnozřivostí náhle vím, že bez něho už nebudu mít sílu žít.</p>

    <p class="MLP-text">Doma si zpívám. Všecko je už jedno. Už je rozhodnuto. Dnes se zas s&nbsp;Evženem díváme na televizi. Včera nás trochu zlobil obraz, ale Alex nám to zase spravil. Dnes žádné tabletky na noc. Chci prožít už všecko. Přesto cítím, že dnes bych mohla spát dobře.</p>

    <p class="MLP-text">Asi bych mohla, kdyby mi nebyla určena další noc šílenství. V&nbsp;noci se rozdrnčelo okenní sklo děsným technickým zvukem. Něco jako start tryskového letadla. Okno drnčí, jako by naň zvenčí tisíci prsty bubnovala sama tma. Bojím se k&nbsp;tomu jít. Evžen otevírá okno: nikde prý nic. Sotva uléhá, náš pokoj se znovu naplňuje tím zvukem řícení se a&nbsp;rozpadu. Oni se přibližují. Už jsou na pár kroků od mého lůžka. Postupují dnem a&nbsp;nocí. Toto je zatím jen přípravná kanonáda. Až vtrhnou vojska, naleznou už jen mrtvolu ženy s&nbsp;bílými vlasy.</p>
  </div>
</body>
</html>