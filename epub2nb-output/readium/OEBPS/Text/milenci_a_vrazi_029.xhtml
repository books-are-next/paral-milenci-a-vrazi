<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>milenci_a_vrazi-23</title>
  <link href="../Styles/milenci_a__idstyles.css" rel="stylesheet" type="text/css"/>
</head>

<body id="milenci_a_vrazi" xml:lang="cs-CZ">
  <div>
    <p class="MLP-UROVEN2-PARAL" id="toc_marker-3-21"><a id="x.12538"></a>Obležení</p>

    <p class="MLP-text-bez1radku">Zita si zapálila další cigaretu Kent, vyfoukla šedý kouř ke stropu a&nbsp;dokonale už zvládnutým hlasem řekla Borkovi: „Miluješ ji?“</p>

    <p class="MLP-text">Borek jen pokrčil rameny. NEPOPÍRÁ TO TEDY… Musím zachovat to, čemu se nedokonale říká vkus, ano, papá, quand même. „Je velice mladá. Líbí se mi.“</p>

    <p class="MLP-text">„Nech ji na pokoji.“</p>

    <p class="MLP-text">„Ty se mi ovšem líbíš víc.“</p>

    <p class="MLP-text">„Ale nehodlám ti stát v&nbsp;cestě. Je ti pětadvacet let… vidím vás jako hezký párek.“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Proč ne. Děti je lépe mít zamlada. Staří rodiče bývají už mrzutí. Já měla Romana v&nbsp;devatenácti.“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Vidím tě jako hezkého mladého tatínka. Závod vám pak musí dát byt.“</p>

    <p class="MLP-text">„–&nbsp;–&nbsp;–!“</p>

    <p class="MLP-text">„Mít děti je krásné. Mít všecko ovšem nelze.“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Jak si s&nbsp;ní rozumíš? Zajímalo by mě, zda má smysl pro humor.“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Smát se lze ovšem prakticky čemukoliv. Jistý Švýcar dělí ženy na studené kozy a&nbsp;horké kravičky.“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Co si vlastně slibuješ od lásky?“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Jistý Francouz dělí ženy na ty, s&nbsp;nimiž lze po tom ještě posnídat, a&nbsp;na ty, s&nbsp;nimiž je to už nežádoucí.“</p>

    <p class="MLP-text">„–&nbsp;–&nbsp;–“</p>

    <p class="MLP-text">„Vzpomínáš, jak jsme tenkrát po noci u&nbsp;řeky snídali v&nbsp;automatu Svět kakao a&nbsp;párky s&nbsp;křenem a&nbsp;kapra v&nbsp;majonéze?“</p>

    <p class="MLP-text">„–&nbsp;–&nbsp;–!“</p>

    <p class="MLP-text">„Borku! Borku… miláčku. Má lásko&nbsp;–“</p>

    <p class="MLP-text">On pláče! Rychle k&nbsp;němu poklekám, pláčeme oba a&nbsp;třeme se o&nbsp;sebe mokrými tvářemi, on pokleká ke mně. Klečíme spolu proti sobě. Co leží na zemi mezi námi?</p>

    <p class="MLP-text">Potkávám Janu Rybářovou a&nbsp;v&nbsp;jejích chladných modrých očích není pro mne slitování. To nenávist jim dodává ten kovový lesk. „Slečno Rybářová… zapomněla jste si v&nbsp;mé kapse svůj kapesník. Najdete jej v&nbsp;prostřední popelnici na rohu Hrnčířské ulice&nbsp;–“</p>

    <p class="MLP-text">Dívce klesá spodní čelist a&nbsp;dívka bledne. Ihned však přiráží čelist k&nbsp;lebce. Cvaklo to. Jen přitom zapomněla zavřít zas tlamičku, a&nbsp;tak se jí mezi dvěma proužky mizerné růžové (ó!) rtěnky zablyštěly skvěle vyvinuté řezáky a&nbsp;špičáky. Nebo to na mne už cení zuby?</p>

    <p class="MLP-text">„S&nbsp;vámi mluvit nikdy nebudu!“ dala se posléze slyšet slečna Rybářová.</p>

    <p class="MLP-text">„Volíte raději jiné komunikační kanály. Následkem čehož máte u&nbsp;mne špendlík se skleněnou hlavičkou. Černé niti už sotva jen na přišití knoflíku.“</p>

    <p class="MLP-text">Dívku nenapadla žádná odpověď. Však i&nbsp;Borek mi jich zůstal včera tolik dlužen… zřejmě už dívčin vliv.</p>

    <p class="MLP-text">„Budete dnes večer opět strašit, milé dítě?“</p>

    <p class="MLP-text">Odchází dupajíc jako kráva. Kdyby zůstala doma na venkově, mohla dnes už být slavná traktoristka nebo skvěle placená krmička vepřů. Takhle se fláká za pár šestáků v&nbsp;laboratoři, kde jí vůbec není zapotřebí. Proč by se mnou konverzovala? Volí zbraně, které ovládá. A&nbsp;jakou šanci může mít lehký pružný zdobný kordík duchovní převahy proti půlmetrákovému masivnímu gotickému meči, jímž se&nbsp;– pokud možno hned první ranou&nbsp;– rozbíjela hlava včetně přílby? Její zbraň není určena k&nbsp;šermu. Je to těžký brutální zabiják. Tak vypadaly meče katů, dokud je nevytěsnila elegantnější pařížská gilotina nebo lehčí novoněmecká sekyra.</p>

    <p class="MLP-text">Mathilde de la Mole tisíc let před Stendhalem. Dostavila se tedy. Zbytek té story je už znám: Julián mě už jen přijde zastřelit do kostela. Ale on za to nezemře. Naopak. Stendhalova Mathilde však Juliána přece nezískala…</p>

    <p class="MLP-text">Že je absurdní ještě doufat? Stejně absurdní jako ještě žít.</p>

    <p class="MLP-dopis-podpis">(Pokračování příště)</p>

    <p class="MLP-text-bez1radku--12-0">23.&nbsp;prosince krátce po poledni explodovalo šest set litrů přehřáté ethylacetát-acetonové směsi, střecha stanice se vznesla do několikametrové výše, načež nespadla přesně na původní místo, aniž by zachovala svou skeletovou strukturu. Nikomu se nic nestalo, jen kus nádvoří Kotexu zmizel pod změtí prasklých trámů, ohnutých nosníků a&nbsp;zprohýbaného sklolaminátu, jakož i&nbsp;čtyř set kilogramů tak živě zreagovavší reakční směsi.</p>

    <p class="MLP-text">Vedoucí závodu s.&nbsp;Gráf vyhlásil okamžitý nástup veškerého osazenstva k&nbsp;odklizení trosek. Policejní vůz přijel na místo dříve než auto požárníků, sanitka a&nbsp;autobus pro odvoz raněných. Za čtyři hodiny bylo nádvoří závodu opět sjízdné. Pozitivně bylo hodnoceno, že odklizovacích prací se účastnilo i&nbsp;občanstvo přilehlé ulice (s.&nbsp;A.&nbsp;Růžička, propuštěný z&nbsp;Kotexu pro zranění spoludělnice střepem pivní láhve, a&nbsp;choť podnikového ředitele s.&nbsp;Z.&nbsp;Gráfová).</p>
  </div>
</body>
</html>