<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>milenci_a_vrazi-11</title>
  <link href="../Styles/milenci_a__idstyles.css" rel="stylesheet" type="text/css"/>
</head>

<body id="milenci_a_vrazi" xml:lang="cs-CZ">
  <div>
    <p class="MLP-UROVEN2-PARAL" id="toc_marker-3-9"><a id="x.12495"></a>Dobyvatelé</p>

    <p class="MLP-text-bez1radku">„–&nbsp;JOU…,“ třeštící Madda otvírala oči, Olda plul v&nbsp;rudé mlze nad ní a&nbsp;v&nbsp;ní a&nbsp;najednou zmizel, „Oldo&nbsp;–“</p>

    <p class="MLP-text">Olda už stál u&nbsp;okna zády k&nbsp;Maddě a&nbsp;kouřil parfémovanou cigaretu se zlatým náustkem.</p>

    <p class="MLP-text">„Oldříšku… Buď se mnou…“</p>

    <p class="MLP-text">„Už je moc hodin. Běž! Na, utři se&nbsp;– A&nbsp;běž už pryč,“ řekl Olda svíraje tuhý náustek mezi zuby a&nbsp;hodil Maddě své kalhoty od montérek, Madda je sebrala ze země a&nbsp;otírala se jimi, textil prosáklý naftou, olejem a&nbsp;šmírem jí zanechával na těle černé šmouhy a&nbsp;tmavé žmolky, jsem špinavá, špinavá, špinavá zas jak tenkrát s&nbsp;klukama z&nbsp;Robkovy party pod lavičkou v&nbsp;mokrém listí v&nbsp;parku za <span>Chemičkou…</span> Madda těžce vstávala, natáhla si ledabyle šaty přes hlavu a&nbsp;vyklopýtala z&nbsp;montércimry na chodbu.</p>

    <p class="MLP-text">„Maddičko&nbsp;–“ zašeptal bledý Stěpa číhající za dveřmi, chtivě ji chytil za loket a&nbsp;přitáhl k&nbsp;sobě, Madda ho odrážela volnou rukou, uhni a&nbsp;zmiz, hajzlíku, Stěpa naléhal stále tvrději, až mu Madda vjela prsty do očí, tlakem ho přinutila kleknout a&nbsp;povalila ho na zem. Tenhle barák je teda šílenej&nbsp;–</p>

    <p class="MLP-text">Výš na schodech už zas vartuje carevič Roman, jděte mi všichni už&nbsp;–</p>

    <p class="MLP-text">„Maddo… prosím tě…,“ škemrá kluk Gráfovic.</p>

    <p class="MLP-text">„Jdi pryč,“ řekla Madda zničeně. „Nechcu tě ani vidět.“</p>

    <p class="MLP-text">Tenhle barák je hotová cvokárna, doma v&nbsp;druhým patře klečí Julda u&nbsp;okna a&nbsp;modlí se sepjatejma ručičkama, jeden už neví, jestli má brečet nebo se chlámat a&nbsp;všicky mi můžete, jo, zrovna to. Madda si stáhla šaty přes hlavu a&nbsp;otočila kohoutek, voda samozřejmě zase neteče, Madda vztekle kopla do výlevky a&nbsp;zaječela bolestí nad nakopnutým palcem.</p>

    <p class="MLP-text">„Kde jsi byla, sestřičko?“ zeptal se Julda.</p>

    <p class="MLP-text">„Rači se ani neptej, bratříčku!“ odpověděla Madda, strhla z&nbsp;kavalce prostěradlo a&nbsp;jala se cípem otírat si pálící odřenou kůži, s-s-sss, to to štípe, jauvej!</p>

    <p class="MLP-text">„Jsi špinavá…,“ řekl Julda.</p>

    <p class="MLP-text">„Vážně? No ne! A&nbsp;jaks to poznal?“</p>

    <p class="MLP-text">„Vidím to. Cítím to…“</p>

    <p class="MLP-text">„Tak mi zařiď koupelnu s&nbsp;bádevanou, abys mě nemusel čuchat. Vole!“</p>

    <p class="MLP-text">„Modlil jsem se za tebe.“</p>

    <p class="MLP-text">„Tak ti za to krásně děkuju. Teď mám hlad.“</p>

    <p class="MLP-text">Julda povzdechl, vstal, ukrojil Maddě chléb a&nbsp;namazal jej kvasnicovou pomazánkou. „Ale napřed se obleč. Takhle se chléb nejí.“</p>

    <p class="MLP-text"><span>„Mám si na to oblíknout večerní róbu s&nbsp;kanýrama&nbsp;– na beton s&nbsp;těma tvejma sračkama?! Zas to děsný droždí!… Ty mě chceš</span> <span>umořit</span> <span>hladem, co? Vždyťs dneska bral, ne? Tak pročs nekoupil uzený? Nebo aspoň česnekovej salám, ten za osmnáct…“</span></p>

    <p class="MLP-text">„Tys také dostala dnes svou mzdu. A&nbsp;jsou lidé potřebnější, než jsme my.“</p>

    <p class="MLP-text">„Žes to zase zanes na tu pitomou faru?!&nbsp;– Do prdele, seš požárník za devět stovek a&nbsp;vydržuješ z&nbsp;toho celou kolonii všivejch parchantů&nbsp;– ježíšmaríja, já mám bráchu vola!“</p>

    <p class="MLP-text">„Proč bereš jméno boží nadarmo?“</p>

    <p class="MLP-text">„A&nbsp;proč ty seš takovej kretén, krucifix?“</p>

    <p class="MLP-text">Julda vzdychl, obrátil se k&nbsp;Maddě zády a&nbsp;zas poklekl, dneska už druhej chlap mi ukazuje záda, jenže tohle žádnej chlap není, tam ten zas až moc, kruci, tak se mnou aspoň někdo mluvte jako s&nbsp;člověkem, „Juldo&nbsp;–“ zaječela Madda plna záští, „poď si se mnou teďka povídat!“</p>

    <p class="MLP-text">„Tvé srdce je plné zloby. Pojď, klekni si vedle mne a&nbsp;budeme se modlit spolu…“</p>

    <p class="MLP-text">„Nacpat si nácka droždím a&nbsp;pak za to děkovat pámbíčkovi, to je teda program na večer! Vole! Juldo! Víš, co teď dělám? Lezu ti do kapsy do kalhot. Nechceš se na to podívat? A&nbsp;hele, bůr… Juldo, já zrovna beru toho bůra, co ho máš schovanýho v&nbsp;kapse, cos ho měl, páč teďkon už ho nemáš, teďka je už můj… Juldo! Nechceš se na to podívat? Nechceš, viď. A&nbsp;hele, Juldo, jak jsem ti toho bůra vytahovala z&nbsp;kapsy, tak ta kapsa se ti kapánek natrhla, rozumíš, a&nbsp;já teď jedu nehtem ve švu a&nbsp;ta kapsa se ti páře pořád dál&nbsp;– Juldo!!&nbsp;–“</p>

    <p class="MLP-text">Ale on se ani neohlídl a&nbsp;furt si mektal do baťohu dál, to je přeci už hrůza, toho zabít, tak by ještě poděkoval… tenhle barák je barák šílenců, těžce nebezpečnejch.</p>

    <p class="MLP-text">Madda se v&nbsp;noci převracela pod svědící houní a&nbsp;z&nbsp;ulice zdola zněla tichá melodie na foukací harmoniku, tu si koupil carevič Roman a&nbsp;každou noc mi teď takhle, blbec, telegrafuje, můj krásnej čistej kluk s&nbsp;tělem jak chrt a&nbsp;jemnýma bílýma rukama kněze, jenže s&nbsp;nima nic nesvede, má je obě levý&nbsp;– Olda je zas oboustrannej pravák a&nbsp;místo na harmoniku hraje na mě&nbsp;– já jsem holt stavěná spíš na buldoky nebo dogy než na chrty a&nbsp;mopslíky, <span class="MLP-znak-kurziva-11b">mý modrý blues</span>… to se mi asi jen zdálo, to je jen muzika, cool a&nbsp;slow a&nbsp;far jako je Far West s&nbsp;těma čistejma modrejma indiánskejma jezerama, ten Far Far West, kerej vůbec ani není, nikdy nebyl a&nbsp;už nebude.</p>

    <p class="MLP-text">-o-ja-ja, Olda na mně divočí jak sám ďábel a&nbsp;jeho oči plavou nad mejma tak blízko, že je vidím dohromady jak jedno jediný voko zlýho šedivýho vlka, o-ja-ja, a&nbsp;zas se vzpírá na rukách a&nbsp;vypadá ohromně jak boxer střední váhy, snědej a&nbsp;svalnatej a&nbsp;ty svaly mu hrajou na prsou, jak když vítr fouká do vysoký trávy, o-ja-ja. Stěpa dělal, že spí, a&nbsp;teď už na nás s&nbsp;Oldou drze čumí, Olda by ho měl vyrazit, všecko je fuk, o-ja-ja, tohle je muzika pro mě, na tuhle já jsem stavěná, tahle mi dělá dobře po těle, proč teda brečím&nbsp;– to asi z&nbsp;tý dobroty, o-ja-ja- o-ja-ja– o-ja-ja- o-ja-ja- JOU JOU JOU&nbsp;–&nbsp;– a&nbsp;zas mě celou zmazal, bezohlednej a&nbsp;surovej, Oldovi jsem vítr a&nbsp;včerejší noviny.</p>

    <p class="MLP-text">Roman Gráfovic na mě zas čeká na schodech, stojí tady jak fízl, jak prokurátor, bachař a&nbsp;kat, ty kluku, di mi do háje s&nbsp;tou tvojí nekonečnou láskou, té se nenajím a&nbsp;hlad mám v&nbsp;jednom kuse, bereš mi klid duše a&nbsp;mou balanc, deš mi na nervy už tím, že vůbec seš, už tím samotným děláš ze mě sprostou špinavou šlapku nebo mi to aspoň v&nbsp;jednom kuse připomínáš, mám jít do kláštera na sedum roků a&nbsp;pak s&nbsp;tebou za ručičku chodit pěkně po parku? Ten tvůj ksichtíček a&nbsp;tvý upřímný vočička mě pálejí jak bys do mě vrážel žhavý vajgly od cigár, tvý vočička jsou jak zrcátka na autě a&nbsp;já v&nbsp;nich vidím štětku, to jsem já, kdo tě prosí o&nbsp;tohle promítání a&nbsp;kdo ti ho dovolil, já teda rozhodně ne a&nbsp;už tě mám po krk, modrej juniore, už tě nesnesu, já nechcu z&nbsp;tebe zešílet a&nbsp;už mám toho dost, celý týhle cvokárny od sklepa až na půdu CHCI TEN MODREJ BARÁK VIDĚT LETĚT DO LUFTU&nbsp;–</p>

    <p class="MLP-text">„Di vode mě pryč, Romane, a&nbsp;táhni!“</p>

    <p class="MLP-text">„Maddo, holko má. Má squaw. Já tě miluju…“</p>

    <p class="MLP-text">„Ale já tebe ne! Já tě nenávidím!“</p>

    <p class="MLP-text">„Pojď se mnou…“</p>

    <p class="MLP-text">„Chceš si to taky se mnou udělat, co! Ale já nechcu! S&nbsp;tebou už nikdy.“</p>

    <p class="MLP-text">„Ale proč, Maddo… Maddo…“</p>

    <p class="MLP-text">„Julda mě přesvědčil, že souložit se nemá.“</p>

    <p class="MLP-text">„Pojď se mnou… Budem si jen povídat a&nbsp;já ti budu hrát…“</p>

    <p class="MLP-text--0-12">„Ne! Já nemůžu… fakticky ne, protože… Protože Julda mě s&nbsp;tebou nepustí.“</p>

    <p class="MLP-dopis-bez1radku">PO DOBU CELÝCH ŠESTI HODIN držel zdivočelý bezprizorný ovčácký pes v&nbsp;šachu dvě auta na místě určeném pro odpočinek na dálnici u&nbsp;Wiedernbrücku. Nepomohl ani zásah policie se železnými tyčemi. Teprve přivolaný pohodný chytil psa do lasa. Naštěstí pes „jen“ pokousal jednoho z&nbsp;řidičů.</p>
  </div>
</body>
</html>